---
title: Om
---

King Size Big Band er et københavnsk Big Band med en nu 40-årig historie.

Bandet har igennem årene opbygget et stort og unikt nodearkiv, der spænder bredt og kan varieres alt efter, om der er tale om en egentlig koncert - hvor komponister som Thad Jones og Bob Brookmeyer dominerer - eller om et dansearrangement, hvor det især er musik hentet fra Count Basies swingende univers, der er på repertoiret garneret med mere moderne funky toner.

King Size Big Band har igennem årene arbejdet sammen med en række fremtrædende danske – og udenlandske musikere som Jesper Thilo, Etta Cameron, Andy Sheppard og Nils Landgren.

King Size Big Band kan tilbyde at præsentere de bedste danske solister efter nærmere aftale.

King Size Big Band holder til på det rytmiske konservatorium i København og blandt bandets besætning ses både garvede musikere og nye unge talenter.
Dirigent for orkestret er den erfarne saxofonist og dirigent Thomas Stolting.

King Size Big Band gør en ære ud af professionel optræden. Dette betyder: Musik til tiden, afstemt påklædning og fleksibilitet.

Kontakt os og hør hvordan vi kan gøre Dit arrangement til noget helt specielt.
